# -*- mode: mandoku-view; -*-
#+TITLE: 岑嘉州詩
#+DATE: 2015-09-11 08:05:17.969735
#+PROPERTY: ID KR4c0029
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0243-005岑嘉州集-卷第五.
<pb:KR4c0029_SBCK_005-1a>¶
岑嘉州詩卷之五¶
　七言律詩(十一首)¶
　　　和祠部王員外雪後早朝即事¶
長安雪後似春歸積素凝華連曙暉色借玉¶
珂迷曉騎光添銀燭晃朝衣西山落月臨天¶
仗北闕晴雲捧禁闈聞道仙郎歌白雪由來¶
此曲和人稀¶
　　　奉和中書賈至舎人早朝大明宫¶
雞鳴紫陌曙光寒鶯囀皇州春色䦨金闕曉¶
鐘開萬户玉階仙仗擁千官花迎劔佩星𥘉¶
<pb:KR4c0029_SBCK_005-1b>¶
落柳拂旌旗露未乾獨有鳯凰池上客陽春¶
一曲和皆難¶
　　　西掖省即事¶
西掖重雲開曙輝北山踈雨點朝衣千門柳¶
色連青鎻三殿花香入紫㣲平明端笏陪鴛¶
列薄莫垂鞭信馬歸官拙自悲頭白盡不如¶
巖下偃荆扉¶
　　　九月使君席奉餞衛中丞赴長水¶
節使横行西出師鳴弓擐甲羽林兒䑓上霜¶
威凌草木軍中殺氣傍旌旗預知漢將宣威¶
<pb:KR4c0029_SBCK_005-2a>¶
日正是胡塵欲㓕時爲報使君多泛菊更將¶
弦管醉東籬¶
　　　使君席夜送嚴河南赴長水¶
嬌歌急管雜青絲銀燭金杯映翠眉使君地¶
主能相送河尹天明坐莫辭春城月出人皆¶
醉野戌花深馬去遲寄聲報爾山翁道今日¶
河南勝昔時¶
　　　暮春&KR0593;州東亭送李司馬歸扶風别¶
　　　廬¶
柳嚲鶯嬌花復殷紅亭緑酒送君還到來函¶
<pb:KR4c0029_SBCK_005-2b>¶
谷愁中月歸去磻溪夢裏山簾前春色應須¶
惜世上浮名好是閒西望鄕關腸欲㫁對君¶
衫䄂淚痕斑¶
　　　赴嘉州過城固縣尋永安超禪師房¶
滿寺枇杷冬着花老僧相見具袈裟漢王城¶
北雪𥘉霽韓信壇西日欲斜門外不須催五¶
馬林中且聽演三車豈料巴川多勝事為君¶
書此報京華¶
　　　奉和相公發益昌¶
相國臨戎别帝京擁旄持節逺横行朝登劔¶
<pb:KR4c0029_SBCK_005-3a>¶
閣雲随馬夜渡巴江雨洗兵山花萬朶迎征¶
盖川柳千條拂去旌暫到蜀城應計日須知¶
明主待持衡¶
　　　奉和春日幸望春宫應制¶
和風助律應韶年清蹕乗髙出望仙花笑鶯¶
歌迎帝輦雲消日霽俯皇川南山近獻仙杯¶
上北斗平臨御扆前一奉恩榮歡在鎬空知¶
率舞聽薫絃¶
　　　首春渭西郊行呈藍田張主簿¶
廽風度雨渭城西細草新花踏作泥秦女峯¶
<pb:KR4c0029_SBCK_005-3b>¶
頭雪未盡胡公陂上日𥘉低愁窺白髪羞微¶
禄悔别青山憶舊磎聞道輞川多勝事玉壷¶
春酒正堪攜¶
　　　秋夕讀書秋幽興獻兵部李侍郎¶
年紀蹉跎四十强自憐頭白始為郎雨滋苔¶
蘚侵堦緑秋颯梧桐覆井黄驚蟬也觧求髙¶
樹旅鴈還應厭後行覧卷試穿隣舎壁明燈¶
何惜借餘光¶
