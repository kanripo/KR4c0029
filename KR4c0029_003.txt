# -*- mode: mandoku-view; -*-
#+TITLE: 岑嘉州詩
#+DATE: 2015-09-11 08:05:17.881514
#+PROPERTY: ID KR4c0029
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0243-003岑嘉州集-卷第三.
<pb:KR4c0029_SBCK_003-1a>¶
岑嘉州詩卷之三¶
　五言律詩(一百七十首)¶
　　　磧西頭送李判官入京¶
一身從逺使萬里向安西漢月垂鄕淚胡沙¶
費馬蹄尋河愁地盡過磧覺天低送子軍中¶
飲家書醉裏題¶
　　　滻水東店送唐子歸嵩陽¶
野店臨官路重城壓御堤山開灞水北雨過¶
杜陵西歸夢秋䏻作鄕書醉懶題橋廽忽不¶
見征馬尚聞嘶¶
<pb:KR4c0029_SBCK_003-1b>¶
　　　送張子尉南海¶
不擇南州尉髙堂有老親樓䑓重蜃氣邑里¶
雜鮫人海暗三江雨花明五嶺春此鄕多寳¶
玉慎莫厭清貧¶
　　　送都尉東歸¶
白羽緑弓弦年年只在邉還家劍鋒盡出塞¶
馬蹄穿逐虜西踰海平胡北到天封侯應不¶
逺燕頷豈徒然¶
　　　祁四再赴江南别詩¶
萬里来又去三湘東復西别多人換鬢行逺¶
<pb:KR4c0029_SBCK_003-2a>¶
馬穿蹄山驛秋雲冷江帆暮雨低憐君不觧¶
說相憶在書題¶
　　　&KR0593;州送天平何丞入京市馬¶
關樹晚蒼蒼長安近夕陽囬風醒别酒細雨¶
濕行装習戰邉塵黒防秋塞草黄知君市駿¶
馬不是學燕王¶
　　　陜州月城樓送辛判官入奏¶
送客飛鳥外樓頭城最髙樽前遇風雨䆫裏¶
動波濤謁帝向金殿随身唯寳刀相思灞陵¶
後秪有夢偏勞¶
<pb:KR4c0029_SBCK_003-2b>¶
　　　送王七録事赴&KR0593;州¶
早嵗即相知嗟君最後時青雲仍未逹白髪¶
欲成絲小店關門樹長河華岳祠弘農人吏¶
待莫使馬行遲¶
　　　送羽林長孫將軍赴歙州¶
剖竹向江濆能名計日聞隼旗新刺史虎劔¶
舊将軍驛舫宿湖月州城浸海雲青門酒樓¶
上欲别醉醺醺¶
　　　送懐州呉别駕¶
灞上柳枝黄壚頭酒正香春流飲去馬暮雨¶
<pb:KR4c0029_SBCK_003-3a>¶
濕行装驛路通函谷州城接太行覃懐人¶
喜别駕得王祥¶
　　　送襄州任别駕¶
别乗向襄州蕭條楚地秋江聲官舎裏山色¶
郡城樓莫羡黄公盖須乗彦伯舟髙陽諸醉¶
客唯見古時丘¶
　　　送崔員外入奏因訪故園¶
欲謁明光殿先趨建禮門仙郎去得意亞相¶
正承恩竹裏巴山道花間漢水源憑將两行¶
淚爲訪邵平園¶
<pb:KR4c0029_SBCK_003-3b>¶
　　　送韋侍御先歸京(得寛字)¶
聞欲朝龍闕應須拂豸冠風霜随馬去炎暑¶
為君寒客淚題書落鄕愁對酒寛先憑親友¶
報後月到長安¶
　　　送鄭侍御謫閩中¶
謫去君無恨閩中我舊過大都秋鴈少只是¶
夜猿多東路雲山合南天瘴癘和自當逢雨¶
露行矣慎風波¶
　　　武威春暮聞宇文判官西使還巳到¶
　　　晉昌¶
<pb:KR4c0029_SBCK_003-4a>¶
片雲過城頭黄鸝上戌樓塞花飄客淚邉樹¶
挂鄕愁白髪悲明鏡青春換弊裘君從萬里¶
使聞巳到瓜州¶
　　　尋少室張山人聞與偃師周明府同¶
　　　入都¶
中峯錬金客昨日逰人間葉縣鳬共去葛陂¶
龍暫還春雲湊深水秋雨懸空山寂寞青谿¶
上空餘丹竈閑¶
　　　嵗暮磧外寄元撝¶
西風傳戍皷南望見前軍沙磧人愁月山城¶
<pb:KR4c0029_SBCK_003-4b>¶
犬吠雲别家逢逼嵗出塞獨離群髪到陽關¶
白書今逺報君¶
　　　高宫谷口招鄭鄠¶
谷口来相訪空齋不見君澗花然暮雨潭樹¶
暖春雲門徑稀人迹簷峯下鹿群衣裳與枕¶
席山靄碧氛氲¶
　　　寄左省杜拾遺¶
聮歩趨丹陛分曹限紫薇曉随天仗入暮惹¶
御香歸白髪悲花落青春羡鳥飛聖朝無闕¶
事自覺諌書稀¶
<pb:KR4c0029_SBCK_003-5a>¶
　　　春興思南山舊廬招柳建正字¶
終嵗不得意春風今復来自憐蓬鬢改羞見¶
梨花開西掖誠可戀南山思早囬園廬幸接¶
近相與歸蒿萊¶
　　　酬崔十三侍御登玉壘山思故園見¶
　　　寄¶
玉壘天晴望諸峯盡覺低故園江樹北斜日¶
嶺雲西曠野㸔人小長空共鳥齊山髙徒仰¶
止不得日攀躋¶
　　　奉和杜相公𥘉夏發京城作¶
<pb:KR4c0029_SBCK_003-5b>¶
按節辭黄閣登壇戀赤墀銜恩期報主授律¶
逺行師野鵲迎金印郊雲拂畫旗叨陪幕中¶
客敢和出車詩¶
　　　漢川山行呈成少尹¶
西蜀方攜手南宫憶比肩平生猶不淺覊旅¶
轉相憐山店雲迎客江村犬吠船秋来取一¶
醉待倚月光眠¶
　　　與鄠縣郡官泛渼陂¶
萬頃浸天色千尋窮地根舟移城入樹岸闊¶
水浮村閑鷺驚簫管潜蚪傍酒罇暝來喧小¶
<pb:KR4c0029_SBCK_003-6a>¶
吏列火儼歸軒¶
　　　終南東溪口作¶
溪水碧扵草潺潺花底流沙平堪濯足石淺¶
不勝舟洗藥朝與暮釣魚春復秋興来從所¶
適還欲向滄洲¶
　　　與鄠縣源少府泛渼陂(得人字)¶
載酒入天色水凉難醉人清揺縣郭動碧洗¶
雲山新吹笛驚白鷺垂竿跳紫鱗憐君公事¶
後陂上日娱賔¶
　　　與鮮于庻子泛漢江(得遲字)¶
<pb:KR4c0029_SBCK_003-6b>¶
急管更須吹杯行莫遣遲酒光紅琥珀江色¶
碧瑠璃日影浮歸棹蘆花罥釣絲山公醉不¶
醉問取葛彊知¶
　　　登總持閣¶
髙閣逼諸天登臨近日邉晴開萬井樹愁看¶
五陵煙檻外低秦嶺䆫中小渭川早知清浄¶
理常願奉金仙¶
　　　題金城臨河驛樓¶
古戌依重險高樓見五凉山根盤驛道河水¶
浸城墻庭樹巢鸚鵡園花隠麝香忽如江浦¶
<pb:KR4c0029_SBCK_003-7a>¶
上憶作捕魚郎¶
　　　㩦琴酒尋閻防崇濟寺所居僧院(得濃/字)¶
相訪但尋鐘門寒古殿松彈琴醒暮雨捲幔¶
引諸峯事愜林中語人幽物外蹤吾廬幸相¶
近茲地興偏濃¶
　　　喜華隂王少府使到南池宴集¶
有客至鈴下自言身姓梅仙人掌裏使黄帝¶
鼎邉來竹影拂棋局荷香随酒杯池前堪醉¶
臥待月未須囬¶
　　　奉陪封大夫九日登髙¶
<pb:KR4c0029_SBCK_003-7b>¶
九日黄花酒登髙㑹昔聞霜威逐亞相煞氣¶
傍中原横笛驚征鴈嬌歌落塞雲邉頭幸無¶
事醉舞荷吾君¶
　　　陪封大夫宴瀚海亭納凉(得時字)¶
細管雜青絲千杯倒接䍦軍中乗興出海上¶
納凉時日沒鳥飛急山髙雲過遲吾從大夫¶
後歸路擁旌旗¶
　　　梁州陪趙行軍龍岡寺北庭泛舟宴¶
　　　王侍御¶
誰宴霜臺使行軍粉署郎唱歌江鳥没吹笛¶
<pb:KR4c0029_SBCK_003-8a>¶
岸花香酒影揺新月灘聲聒夕陽江鐘聞巳¶
暮歸棹緑川長¶
　　　過酒泉憶杜陵别業¶
昨夜宿祁連今朝過酒泉黄沙西際海白草¶
北連天愁裏難消日歸期尚隔年陽關萬里¶
夢知處杜陵田¶
　　　宿鐡關西舘¶
馬汗踏成泥朝馳㡬萬蹄雪中行地角火處¶
宿天倪塞逈心常怯鄕遥夢亦迷那知故園¶
月也到鐡關西¶
<pb:KR4c0029_SBCK_003-8b>¶
　　　發臨洮將赴北留别(得飛字)¶
聞說輪䑓路連年見雪飛春風不曽到漢使¶
亦應稀白草通踈勒青山過武威勤王敢道¶
逺私向夢中歸¶
　　　首秋輪臺¶
異域隂山外孤城雪海邉秋來唯有鴈夏盡¶
不聞蟬雨拂氊墻濕風揺毳幕羶輪䑓萬里¶
地無事歷三年¶
　　　北庭作¶
鴈塞通塩澤龍堆接醋溝孤城天北畔絶域¶
<pb:KR4c0029_SBCK_003-9a>¶
海西頭秋雪春仍下朝風夜不休可知年四¶
十猶自未封侯¶
　　　輪臺即事¶
輪䑓風物異地是古單于三月無青草千家¶
盡白榆蕃書文字别胡俗語音殊愁見流沙¶
北天西海一隅¶
　　　晚發五谿¶
客厭巴南地鄕鄰劔北天江村片雨外野寺¶
夕陽邉芋葉蔵山逕蘆花雜渚田舟行未可¶
住乗月且須牽¶
<pb:KR4c0029_SBCK_003-9b>¶
　　　巴南舟中夜書事¶
渡口欲黄昏歸人爭渡喧近鐘清野寺逺火¶
點江村見鴈思鄕信聞猿積淚痕孤舟萬里¶
夜秋月不堪論¶
　　　𥘉至犍為作¶
山色軒檻内灘聲枕席間草生公府静花落¶
訟庭閑雲雨連三峽風塵接百蠻到来䏻㡬¶
日不覺鬢毛斑¶
　　　詠郡齋壁畫片雲(得歸字)¶
雲片何人畫塵清粉色微未曽行雨去不見¶
<pb:KR4c0029_SBCK_003-10a>¶
逐風歸只恠偏凝壁囬看欲惹衣丹青忽借¶
便移向帝鄕飛¶
　　　臨洮龍興寺玄上人院同詠青本香¶
　　　叢¶
移根自逺方種得在僧房六月花新吐三春¶
葉巳長抽莖髙錫杖引影到繩牀只為能除¶
病傾心向藥王¶
　　　宿關西客舎寄山東嚴許二山人時¶
　　　天寳髙道舉徴¶
雲送關西雨風傳渭北秋孤燈然客夢寒杵¶
<pb:KR4c0029_SBCK_003-10b>¶
搗鄕愁灘上思嚴子山中憶許由蒼生今有¶
望飛詔下林丘¶
　　　長門怨¶
君王嫌妾妬閉妾在長門舞䄂垂新寵愁眉¶
結舊恩緑錢生履跡紅粉濕啼痕羞𬒳桃花¶
笑看君獨不言¶
　　　夜過盤石隔河望永樂寄閨中効齊¶
　　　梁體¶
盈盈一水隔寂寂二更𥘉波上思羅襪魚邉¶
憶素書月如眉巳畫雲似鬢新梳春物知人¶
<pb:KR4c0029_SBCK_003-11a>¶
意桃花笑索居¶
　　　趙少尹南亭送鄭侍御¶
江亭酒甕香白面繡衣郎砌冷蟲喧坐簾踈¶
月到牀鐘催離思急絃逐醉歌長關樹應皆¶
落随君滿路霜¶
　　　敬酬李判官使院即事見呈¶
公府日無事吾徒只是閑草根侵柱礎苔色¶
上門關映硯時見鳥卷簾晴對山新詩吟未¶
足昨夜夢東還¶
　　　晚過磐石寺禮鄭和尚¶
<pb:KR4c0029_SBCK_003-11b>¶
暫詣髙僧話來尋野寺孤岸花蔵水碓溪竹¶
映風爐頂上巢新鶴衣中得舊珠談禪未得¶
去輟棹且踟蹰¶
　　　送李太保充渭北節度¶
詔出未央宫登壇近總戎上公周太保副相¶
漢司空弓抱關西月旗飜渭北風弟兄皆許¶
國天地荷成功¶
　　　餞李尉武康¶
潘郎腰綬新霅上縣花春山色低官舎湖光¶
映吏人不須嫌邑小莫即恥家貧更作東征¶
<pb:KR4c0029_SBCK_003-12a>¶
賦知君有老親¶
　　　送秘書虞校書虞卿丞¶
花綬傍腰新關東縣欲春殘書厭科斗舊閣¶
别麒麟虞坂臨官舎條山映吏人看君有知¶
已坦腹向平津¶
　　　崔駙馬山池重送宇文明府(分得/苗字)¶
竹裏過紅橋花間藉緑苗池凉醒别酒山翠¶
拂行鑣鳯去粧樓閉鳬飛葉縣遥不逢秦女¶
在何䖏聽吹簫¶
　　　送張郎中赴隴右覲省¶
<pb:KR4c0029_SBCK_003-12b>¶
中郎鳯一毛世上獨賢豪弱冠巳銀印出身¶
惟寳刀還家鄕月迥度隴將星髙幕下多相¶
識邉書醉懶操¶
　　　送鄭少府赴滏陽¶
子真河朔尉邑里帶清漳春草迎𫀆色晴花¶
拂綬香青山入官舎黄鳥度宫墻若到銅䑓¶
上應憐魏寢荒¶
　　　送四鎮薛侍御東歸¶
相送淚沾衣天涯獨未歸將軍𥘉得罪門客¶
復何依夢去湖山闊書停隴鴈稀園林幸接¶
<pb:KR4c0029_SBCK_003-13a>¶
近一爲到柴扉¶
　　　送張卿郎中軍赴硤石尉¶
卿家送愛子愁見灞頭春草羡青𫀆色花随¶
黄綬新縣西函谷路城北大陽津日暮征鞍¶
去東郊一片塵¶
　　　送揚州王司馬¶
君家舊淮水水上到揚州海樹青官舎江雲¶
黒郡樓東南随去馬人吏待行舟爲報吾兄¶
道如今巳白頭¶
　　　題永樂韋少府&KR0550;壁¶
<pb:KR4c0029_SBCK_003-13b>¶
大河南郭外終日氣昏昏白鳥下公府青山¶
當縣門故人是邑尉過客駐征軒不憚煙波¶
闊思君一咲言¶
　　　宿𡵨州北郭嚴給事别業¶
郭外山色暝主人林舘秋踈鐘入臥内片月¶
到床頭遥夜惜已半清言殊未休君雖在青¶
瑣心不忘滄洲¶
　　　巴南舟中思陸渾别業¶
瀘水南州逺巴山北客稀嶺雲撩亂起溪鷺¶
等閒飛鏡裡愁衰鬂舟中換旅衣夢魂知憶¶
<pb:KR4c0029_SBCK_003-14a>¶
處無夜不先歸¶
　　　南樓送魏馮(分得歸字)¶
近縣多過客似君誠亦稀南樓取凉好便送¶
故人歸鳥向望中㓕雨侵晴處飛應湏乗月¶
去且為觧征衣¶
　　　送王伯倫應制授正字歸¶
當年最稱意數子不如君戰勝時偏許名髙¶
人總聞半天城北雨斜日嶺西雲科斗皆成¶
字無令錯古文¶
　　　送宇文舎人岀宰元城(分得陽字)¶
<pb:KR4c0029_SBCK_003-14b>¶
雙鳬出未央千里過河陽馬帶新行色衣聞¶
舊御香縣花迎墨綬關柳拂銅章别後能為¶
政相思淇水長¶
　　　陪使君早春西亭送王賛府赴選(分/得)¶
(歸/字)¶
西亭繋五馬為送故人歸客舎草新出關門¶
花欲飛到来逢嵗酒却去換春衣吏部應相¶
待如君才調稀¶
　　　同劉郎将歸河東(同用邉字)¶
借問虎賁將從軍凢㡬年殺人寳劍缺走馬¶
<pb:KR4c0029_SBCK_003-15a>¶
貂裘穿山雨醒别酒關雲迎渡船謝君賢主¶
將豈忘輪䑓邉¶
　　　西亭送蔣侍御還京(分得来字)¶
忽聞驄馬至喜見故人来欲語多時别先愁¶
計日回山河宜晚眺雲霧待君開為報烏臺¶
客湏憐白髪催¶
　　　水亭送劉顒使還歸節度(分得低字)¶
無計留君住應須絆馬蹄紅亭莫惜醉白日¶
眼看低觧帶憐髙柳移床愛小溪此来相見¶
少王事各東西¶
<pb:KR4c0029_SBCK_003-15b>¶
　　　送王録事充使¶
夫子方寸裏清秋澄霽江關西望第一郡内¶
政無雙俠室下珠箔連宵傾玉缸使乎仍未¶
醉斜月隠髙囱¶
　　　送裴判官自賊中再歸河陽幕府¶
東郊未觧圍忠義似君稀誤落胡塵裏能持¶
漢節歸卷簾山對酒上馬雪沾衣却向嫖姚¶
幕翩翩去若飛¶
　　　送陜縣王主簿赴襄城成親¶
六月襄陽道三星漢水邉求凰應不逺去馬¶
<pb:KR4c0029_SBCK_003-16a>¶
賸須鞭野店愁中雨江城夢裡蟬襄陽多故¶
事為我訪先賢¶
　　　賦得孤島石送李卿(分得離字)¶
一片他山石巉巉映小池緑窠攅剥蘚尖頂¶
坐鸕鷀水底㸔常到花邉勢欲欹君心能不¶
轉鄕月豈相離¶
　　　送二十二兄北逰尋羅中¶
斗柄欲東指吾兄方北逰無媒謁明主失計¶
干諸侯夜雪入穿履朝霜凝敝裘遥知客舎¶
飲醉裡聞春鳩¶
<pb:KR4c0029_SBCK_003-16b>¶
　　　送王録事却歸華隂¶
相送欲狂歌其如此别何攀轅人亦借觧印¶
日無多仙掌雲重見關門路再過雙魚莫不¶
寄縣外是黄河¶
　　　送鄭甚歸東京汜水别業(分得閑字)¶
客舎見春草忽聞思舊山看君灞陵去匹馬¶
成臯還對酒風與雪向家河復關因悲宦逰¶
子終嵗無時閒¶
　　　送崔全𬒳放歸都覲省¶
夫子不自衒世人知者稀来傾阮氏酒去著¶
<pb:KR4c0029_SBCK_003-17a>¶
老萊衣渭北草新出關東花欲飛楚王猶自¶
惑片玉且將歸¶
　　　送孟孺卿落第歸濟陽¶
獻賦頭欲白還家心已穿羞過灞陵樹歸種¶
汶陽田客舎少鄕信床頭無酒錢聖朝徒側¶
席濟上獨遺賢¶
　　　送裴校書從大夫淄川郡覲省¶
尚書東岀守愛子向青州一路通關樹孤城¶
近海樓懐中江橘熟倚䖏㦸門秋更奉輕軒¶
去知君無客愁¶
<pb:KR4c0029_SBCK_003-17b>¶
　　　送楊千牛趂嵗赴汝南郡覲省便成¶
　　　親(分得寒字)¶
問吉轉征鞍安仁道姓潘歸期明主賜别酒¶
故人懽珠箔障爐暖狐裘耐臘寒汝南遥倚¶
望早去入春盤¶
　　　送胡象落第歸王屋别業¶
看君年尚少不第莫凄然可即　獻賦山村¶
歸種田野花迎短褐河柳拂長鞭置酒聊相¶
送青山一醉眠¶
　　　送顔韶(分得飛字)¶
<pb:KR4c0029_SBCK_003-18a>¶
遷客猶未老聖朝今復歸一從襄陽住㡬度¶
梨花飛世事了可見憐君人亦稀相逢貪醉¶
卧未得作春衣¶
　　　送杜佐下第歸陸渾别業¶
正月今欲半陸渾花未開岀關見青草春色¶
正東来夫子且歸去明時方愛才須還及秋¶
賦莫即隠蒿莱¶
　　　送楚丘麯少府赴官¶
青𫀆羙少年黄綬一神仙微子城東面梁王¶
苑北邉桃花色似馬榆筴小扵錢單父聞相¶
<pb:KR4c0029_SBCK_003-18b>¶
近家書早為傳¶
　　　送蜀郡李掾¶
飲酒俱未醉一言聊贈君功曹善為政明主¶
還應聞夜宿劍門月朝行巴水雲江城橘花¶
發滿道香氛氲¶
　　　還髙冠潭口留别舎弟¶
昨日山有信秪今耕種時遥傳杜陵叟恠我¶
還山遲獨向潭上釣無人林下期東溪憶汝¶
處閒臥對鸕鷀¶
　　　醴泉東溪送程皓元鏡微入蜀(得寒/字)¶
<pb:KR4c0029_SBCK_003-19a>¶
蜀郡路漫漫梁州過七盤二人来信宿一縣¶
醉衣冠溪逼春衫冷林交宴席寒西南如噴¶
酒遥向雨中看¶
　　　夏𥘉醴泉南樓送太康顔少府¶
何地堪相餞南樓出萬家可憐髙䖏送逺見¶
故人車野果新成子庭槐欲作花愛君兄弟¶
好書向頴中誇¶
　　　送嚴詵擢第歸蜀¶
巴江秋月新閣道發征輪戰勝真才子名髙¶
動世人工文能似舅擢第去榮親十月天官¶
<pb:KR4c0029_SBCK_003-19b>¶
待應須早赴秦¶
　　　送張直公歸南鄭拜省¶
夫子思何速世人皆嘆竒萬言不加點七歩¶
猶嫌遲對酒落日後還家飛雪時北堂應乆¶
待鄊夢從征期¶
　　　臨洮泛舟趙仙舟自北庭罷使還京¶
白髪輪䑓使邉功竟不成雲沙萬里地孤負¶
一書生池上風回舫橋西雨過城醉眠鄕夢¶
罷東望羡歸程¶
　　　送周子下第逰京南¶
<pb:KR4c0029_SBCK_003-20a>¶
足下復不第家貧尋故人且傾湘南酒羞對¶
關西春山店橘花發江城楓葉新若從巫峽¶
過應見楚王神¶
　　　送薛彦偉擢第東都覲省¶
時軰似君稀青春戰勝歸名登郄詵第身着¶
老萊衣稱意人皆羡還家馬若飛一枝誰不¶
折棣蕚獨相輝¶
　　　灃頭送蔣侯¶
君住灃水北我家灃水西两村辨喬木五里¶
聞鳴鷄飲酒溪雨過彈棊山月低徒開蔣生¶
<pb:KR4c0029_SBCK_003-20b>¶
逕爾去誰相携¶
　　　送永夀王賛府逕歸縣¶
當官接閒暇暫得歸林泉百里路不宿两鄕¶
山復連夜深露濕簟月出風驚蟬且盡主人¶
酒爲君從醉眠¶
　　　鳯翔府行軍送程使君赴成州¶
程侯新出守好日發行軍拜命時人羡䏻官¶
聖主聞江樓黒塞雨山郭冷秋雲竹馬諸童¶
子朝朝待使君¶
　　　送張升卿宰新淦¶
<pb:KR4c0029_SBCK_003-21a>¶
官柳葉尚小長安春未濃送君潯陽宰把酒¶
青門鐘水驛楚雲冷山城江樹重遥知南湖¶
上秪對香爐峯¶
　　　送陳子歸陸渾别業¶
雖不舊相識知君丞相家故園伊川上夜夣¶
方山花種藥畏春過入關愁路賖青門酒壚¶
别日暮東城鴉¶
　　　稠桑驛喜逢嚴河南中丞便别¶
駟馬映花枝人人夾路窺離心且莫問春草¶
自應知不謂青雲客猶思紫禁時别君能㡬¶
<pb:KR4c0029_SBCK_003-21b>¶
日看取鬢成絲¶
　　　送蒲秀才擢第歸蜀¶
去馬疾如飛看君戰勝歸新登郄詵第更着¶
老萊衣漢水行人少已山客舎稀向南風候¶
煖臘月見春暉¶
　　　送郭司馬赴伊吾郡請示李明府¶
安西羙少年脫劍缷弓弦不倚将軍勢皆稱¶
司馬賢秋山城北面古治郡東邉江上舟中¶
月遥思李郭仙¶
　　　送滕元擢第歸蘇州拜覲¶
<pb:KR4c0029_SBCK_003-22a>¶
送爾姑蘇客滄浪秋正凉橘懐三箇去桂折¶
一枝香湖上山當舎天邉水是鄕江村人事¶
少時作捕魚郎¶
　　　臨洮客舎留别祁四¶
無事向邉外至今仍不歸三年絶鄕信六月¶
未春衣客舎洮水聒孤城胡鴈飛心知别君¶
後開口咲應稀¶
　　　送弘文李校書徃漢南拜親¶
未識先已聞清詞果出群如逢穪䖏士似見¶
鮑叅軍夢暗巴山雨家連漢水雲慈親思愛¶
<pb:KR4c0029_SBCK_003-22b>¶
子㡬度泣沾裙¶
　　　送樊侍御歸丹陽便覲¶
臥病窮巷晚忽驚驄馬來知君京口去借問¶
㡬時回驛舫江風引鄕書海燕催慈親應倍¶
喜愛子在霜䑓¶
　　　送顔少府投鄭陳州¶
一尉便垂白数年惟草玄岀關䇿匹馬逆旅¶
聞秋蟬愛君多酒債罷官無俸錢知君覉思¶
少所適主人賢¶
　　　送許貟外江外置常平倉¶
<pb:KR4c0029_SBCK_003-23a>¶
詔置海陵倉朝推畫省郎還家錦服貴出使¶
繡衣香水驛風催舫江樓月透床仍懐陸氏¶
橘歸獻老親嘗¶
　　　送江陵泉少府赴任便呈衛荆州¶
神仙吏姓梅人吏待君来渭北草新出江南¶
花巳開城邉宋王宅峽口楚王䑓不畏無知¶
已荆州甚愛才¶
　　　送江陵黎少府¶
悔繋腰間綬飜為膝下愁那堪漢水逺更值¶
楚山秋新橘香官舎征帆拂縣樓王程不敢¶
<pb:KR4c0029_SBCK_003-23b>¶
住豈是愛荆州¶
　　　閿鄕送上官秀才歸關西别業¶
風塵柰汝何終日獨　波親老無官飬家貧¶
在外多醉眠輕白髪春夣渡黄河相去關城¶
近何時更肯過¶
　　　送崔主簿赴夏陽¶
常愛夏陽縣徃年曽再過縣中饒白鳥郭外¶
是黄河地近行程少家貧酒債多知君新稱¶
意好得柰春何¶
　　　送梁判官歸女几舊廬¶
<pb:KR4c0029_SBCK_003-24a>¶
女几知君憶春雲相送歸草堂開藥褁苔壁¶
取荷衣老竹移時少新花舊䖏飛可憐真傲¶
吏塵事到山稀¶
　　　送人歸江寧¶
楚客憶鄕信向家湖水長住愁春草緑去喜¶
桂枝香海月迎歸楚江雲引到鄕吾兄應借¶
問爲報鬢毛霜¶
　　　送李司諌歸京¶
别酒爲誰香春官駮正郎醉經秦樹逺夣怯¶
漢川長雨過風頭黒雲開日脚黄知君觧起¶
<pb:KR4c0029_SBCK_003-24b>¶
草蚤去入文昌¶
　　　送綿州李司馬秩滿歸京呈李兵部¶
乆客厭江月罷官思早歸眼看春色老羞見¶
梨花飛劍北山居小巴南音信稀因君報兵¶
部愁淚日沾衣¶
　　　送柳録事赴梁州¶
英掾柳家郎離亭酒甕香折腰思漢北随傳¶
過巴陽江樹連官舎山雲到卧床知君歸夢¶
積来去劍川長¶
　　　送裴侍御赴嵗入京¶
<pb:KR4c0029_SBCK_003-25a>¶
羡它驄馬郎元日謁明光立䖏聞天語朝回¶
惹御香䑓寒栢樹緑江煖柳條黄惜别津亭¶
暮揮戈憶魯陽¶
　　　送顔評事入京¶
顔子人嘆屈宦逰今未遲佇聞明主用豈負¶
青雲姿江柳秋吐葉山花寒滿枝知君客愁¶
䖏月滿巴川時¶
　　　送趙侍御歸上都¶
驄馬五花毛青雲歸䖏髙霜随祛夏暑風逐¶
振江濤執簡皆推直勤王豈告勞帝城誰不¶
<pb:KR4c0029_SBCK_003-25b>¶
戀回望動離騷¶
　　　送任郎中出守明州¶
罷起郎官草𥘉分刺吏符城邉樓枕海郭裡¶
樹侵湖郡政傍連楚朝恩獨借呉觀濤秋正¶
好莫不上姑蘇¶
　　　晦日陪侍御泛北池¶
春池滿復寛晦節耐邀懽月帶蝦䗫冷霜随¶
獬豸寒水雲依錦席岸柳覆金盤日暮舟中¶
散都人夾道㸔¶
　　　早春陪崔中丞泛浣花溪宴¶
<pb:KR4c0029_SBCK_003-26a>¶
旌節臨溪口寒郊斗覺暄紅亭移酒席畫祊¶
逗江村雲帶歌聲颺風飄舞䄂飜花間催秉¶
燭川上欲黄昏¶
　　　雪後與群公過慈恩寺¶
乗興忽相招僧房暮與朝雪融雙樹濕紗閉¶
一燈燒竹外山低塔藤間院隔橋歸家如欲¶
懶俗慮向來銷¶
　　　江行夜宿龍吼灘臨眺思峨眉隠者¶
　　　兼寄幕中諸公¶
官舎臨江口灘聲人慣聞水烟晴吐月山火¶
<pb:KR4c0029_SBCK_003-26b>¶
夜燒雲且欲尋方士無心戀使君異鄕何可¶
住况復乆離群¶
　　　宋東溪懐王屋李隠者¶
山店不鑿井百家同一泉晚来南村黒雨氣¶
和人煙霜畦吐寒菜沙鴈噪河田隠者不可¶
見天壇飛鳥還¶
　　　虢州南池候嚴中丞不至¶
池上日相待知君殊未囬徒教柳葉長謾使¶
梨花開駟馬去不見雙魚空復來相思不觧¶
說孤負舟中杯¶
<pb:KR4c0029_SBCK_003-27a>¶
　　　聞崔十二侍御灌口夜宿報恩寺¶
聞君尋野寺便宿攴公房溪月冷深殿江雲¶
擁囬廊燃燈松林静煑茗柴門香勝事不可¶
接相思幽興長¶
　　　寄宇文判官¶
西行殊未巳東望何時還終日風與雪連天¶
沙復山二年領公事两度過陽關相憶不可¶
見别来頭巳斑¶
　　　郡齋南池招楊轔¶
郡僻人事少雲山遮眼前偶從池上醉便向¶
<pb:KR4c0029_SBCK_003-27b>¶
舟中眠與子居最近同官情又偏閒時耐相¶
訪正有牀頭錢¶
　　　丘中春臥寄王子¶
田中開白室林下閉玄關卷迹人方䖏無心¶
雲自閒竹深喧暮鳥花缺露春山勝事那能¶
說王孫去未還¶
　　　&KR0593;州酬辛侍御見贈¶
門柳葉巳大春花今復䦨鬢毛方二色愁緒¶
日千端夫子屢新命鄙夫仍舊官相思難見¶
面時展尺書㸔¶
<pb:KR4c0029_SBCK_003-28a>¶
　　　陪使君早春東郊逰眺¶
太守擁朱輪東郊物候新鶯聲随坐嘯柳色¶
喚行春谷口雲迎馬溪邉水照人郡中叨佐¶
理何幸接芳塵¶
　　　登凉州尹䑓寺¶
胡地三月半梨花今始開因從老僧飯更上¶
夫人䑓清唱雲不去弹弦風颯來應須一倒¶
載還似山公回¶
　　　郡齋望江山¶
客路東連楚人烟北接巴山光圍一郡江月¶
<pb:KR4c0029_SBCK_003-28b>¶
照千家庭樹純栽橘園畦半種茶夢魂知憶¶
䖏無夜不京華¶
　　　春尋河陽聞䖏士别業¶
風暖日暾暾黄鸝飛近村花明潘子縣柳暗¶
陶公門藥椀揺山影魚竿帶水痕南橋車馬¶
客何事苦喧喧¶
　　　尋鞏縣南李䖏士别居¶
先生近南郭茆屋臨東川桑葉隠村戸蘆花¶
映釣船有時著書暇盡日䆫中眠且喜閭井¶
近灌田同一泉¶
<pb:KR4c0029_SBCK_003-29a>¶
　　　暮秋㑹嚴京兆後&KR0550;竹齋¶
京尹小齋寛公庭半藥欄甌香茶色嫩䆫冷¶
竹聲乾盛徳中朝貴清風畫省寒能將吏部¶
鏡照取寸心㸔¶
　　　尋楊郎中宅即事¶
萬事信蒼蒼機心乆巳忘無端來出守不是¶
猒為郎雨滴芭蕉赤霜催橘子黄逢君開口¶
笑何䖏有它鄕¶
　　　題新鄕王釡㕔壁¶
憐君守一尉家計復清貧禄米常不足俸錢¶
<pb:KR4c0029_SBCK_003-29b>¶
供與人城頭蘇門樹陌上黎陽塵不是舊相¶
識聲同心自親¶
　　　題山寺僧房¶
䆫影揺群木墻隂戴一峯野爐風自爇山碓¶
水䏻舂勤學翻知誤為君好欲慵髙僧暝不¶
見月出但聞鐘¶
　　　行軍雪後月夜宴王卿家¶
子夜雪華餘卿家月影𥘉酒香薫枕席爐氣¶
煖軒除晚嵗宦情薄行軍歡宴踈相逢剰取¶
醉身外盡空虗¶
<pb:KR4c0029_SBCK_003-30a>¶
　　　奉陪封大夫宴(得征字時封/公兼鴻臚卿)¶
西邉虜盡平何䖏更專征幕下人無事軍中¶
政巳成坐叅殊俗語樂襍異方聲醉裏東樓¶
月偏能照列卿¶
　　　&KR0593;州西亭陪端公宴集¶
紅亭出鳥外驄馬繋雲端萬嶺窓前睥千家¶
肘底看開瓶酒色嫩踏地葉聲乾為逼霜䑓¶
使重裘也覺寒¶
　　　&KR0593;州卧疾喜劉判官相過水亭¶
卧疾甞晏起朝來頭未梳見君勝服藥清話¶
<pb:KR4c0029_SBCK_003-30b>¶
病能除低柳供繋馬小池堪釣魚觀棊不覺¶
暝月出水亭𥘉¶
　　　河西春暮憶秦中¶
渭北春巳老河西人未歸邉城細草出客舘¶
梨花飛别後鄕夢數昨來家信稀凉州三月¶
半猶未脫寒衣¶
　　　早發焉耆懐終南别業¶
曉笛引鄕淚秋氷鳴馬蹄一身虜雲外萬里¶
胡天西終日見征戰連年聞皷&KR0911;故山在何¶
䖏昨日夢清溪¶
<pb:KR4c0029_SBCK_003-31a>¶
　　　還東山洛上作¶
春流急不淺歸栧去何遲愁客葉舟裡夕陽¶
花水時雲晴開蝶蝀棹發起鸕鷀莫道東山¶
逺衡門在夣思¶
　　　楊固店¶
客舎梨葉赤隣家聞㨶衣夜來常有夣墜淚¶
縁思歸洛水行欲盡緱山㸔漸㣲長安秪千¶
里何事信音稀¶
　　　𥘉授官題髙冠草堂¶
三十始一命宦情都欲䦨自憐無舊業不敢¶
<pb:KR4c0029_SBCK_003-31b>¶
恥微官澗水吞樵路山花醉藥欄秪縁五斗¶
米孤負一漁竿¶
　　　題&KR0593;州西樓¶
錯料一生事蹉跎今白頭縱横皆失計妻子¶
也堪羞明主雖然棄丹心亦未休愁來無去¶
䖏秪在郡西樓¶
　　　省中即事¶
華省謬為郎蹉跎鬂巳蒼到來恒襆𬒳随例¶
且含看竹影遮窓暗花隂拂簞凉君王親賜¶
筆莫奏向明光¶
<pb:KR4c0029_SBCK_003-32a>¶
　　　江上春嘆¶
臘月江上煖南橋新柳枝春風觸䖏到憶得¶
故園時終日不得意出門何所之從人覔顔¶
色自嘆弱男兒¶
　　　使院新栽栢樹子呈李十五栖筠¶
愛爾青青色移根此地來不曽䑓上種留向¶
磧中栽脆葉欺門柳狂花咲院梅不須愁嵗¶
晚霜露豈能摧¶
　　　送李别將還伊吾令充使赴武威便¶
　　　寄崔貟外¶
<pb:KR4c0029_SBCK_003-32b>¶
詞賦滿書囊胡為在戰塲行間脫寳劍邑裏¶
掛銅章馬疾行千里鳬飛向五凉遥知竹林¶
下星使對星郎¶
　　　春日醴泉杜明府承恩五品宴席上¶
　　　賦詩¶
鳬舄舊稱仙鴻私降自天青𫀆移草色朱綬¶
奪花然邑裏雷仍震䑓中星欲懸吾兄此棲¶
棘因得賀𥘉筵¶
　　　成王&KR1966;歌¶
幽山悲舊桂長坂愴餘蘭地底孤燈冷泉中¶
<pb:KR4c0029_SBCK_003-33a>¶
一鏡寒銘旌門客送騎吹路人看謾作琉璃¶
椀淮王誤合丹¶
　　　苗侍中&KR1966;歌¶
欇政朝章重持行國相尊筆端通造化掌内¶
運乹坤青史遺芳滿黄樞故事存空悲渭橋¶
路誰對漢皇言¶
　　　其二¶
天子悲元老都人惜上公優賢几杖在㑹塟¶
市朝空丹旐翻斜日清笳怨暮風平生門下¶
客繼羙廟堂中¶
<pb:KR4c0029_SBCK_003-33b>¶
　　　僕射裴公&KR1966;歌¶
盛徳資邦傑嘉謨作世程門瞻駟馬貴時仰¶
八裴名罷市秦人送還鄕綘老迎莫埋丞相¶
印留着付玄成¶
　　　其二¶
五府瞻髙位三台䘮大賢禮容還故綘寵贈¶
冠新田氣歇汾隂鼎魂歸京兆天先時劍巳¶
沒壠樹乆蒼然¶
　　　其三¶
富貴徒言乆鄕閭沒後歸錦衣都欲未丹旐¶
<pb:KR4c0029_SBCK_003-34a>¶
忽先飛哀&KR1966;辭秦塞悲笳出帝畿遥知九原¶
上漸逺吊人稀¶
　　　西河太守杜公&KR1966;歌¶
䝉叟悲蔵壑殷宗惜濟川長安非舊日京兆¶
是新阡黄霸官猶屈蒼生望巳愆惟餘卿月¶
在留向杜陵懸¶
　　　其二¶
皷角城中出墳塋郭外新雨随思太守雲從¶
送夫人蒿里埋雙劔松門閉萬春回瞻北堂¶
上金印巳生塵¶
<pb:KR4c0029_SBCK_003-34b>¶
　　　其三¶
漫漫澄波闊沉沉大厦深秉心常匪席行義¶
毎揮金汲引窺蘭室招携入翰林多君有令¶
子猶注世人心¶
　　　其四¶
憶昨明光殿新承天子恩剖符移北地受鉞¶
領西門塞草迎軍幕邉雲拂使軒至今聞隴¶
外戎虜尚亡魂¶
　　　河南尹𡵨國公贈工部尚書蘇公&KR1966;¶
　　　歌¶
<pb:KR4c0029_SBCK_003-35a>¶
河尹恩榮舊尚書寵賜新一門傳畫㦸㡬世¶
駕朱輪夜色何時暁泉䑓不復春惟餘朝服¶
在金印巳生塵¶
　　　其二¶
白日扃泉戸青春掩夜䑓舊堂堦草長新院¶
砌花開山晚銘旌去郊寒騎吹回三川難可¶
見應惜庾公才¶
　　　韓貟外夫人清河縣君崔氏挽歌¶
令徳當時重髙門舉世推從夫榮巳絶封邑¶
寵難追陌上人皆惜花間鳥自悲仙郎看隴¶
<pb:KR4c0029_SBCK_003-35b>¶
月猶想畫眉時¶
　　　其二¶
遽聞傷别劍忽復嘆蔵舟燈冷泉中夜衣寒¶
地下秋青松吊客思丹旐路人愁徒有清河¶
在空悲逝水流¶
