# -*- mode: mandoku-view; -*-
#+TITLE: 岑嘉州詩
#+DATE: 2015-09-11 08:05:17.725828
#+PROPERTY: ID KR4c0029
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB04n0243-000岑嘉州集-序.
<pb:KR4c0029_SBCK_000-1a>¶
岑嘉州詩集序¶
自古文體變易多矣梁簡文帝及庾有五¶
屬始為輕浮綺靡之詞名曰宫體自　襲¶
務扵妖艶謂之摛錦布繡焉其有敦尚風格¶
頗存規正者不復為當時所重諷諌比興由¶
是廢缺物極則變理之常也聖唐受命斵雕¶
為朴開元之際王綱復舉淺薄之風兹焉漸¶
革其時作者凡十數軰頗䏻以雅叅麗以古¶
雜今彬彬然&KR1662;&KR1662;然近建安之遺範矣南陽¶
岑公聲稱尤著公諱參代為本州冠族曽大¶
<pb:KR4c0029_SBCK_000-1b>¶
父文本大父長倩伯父羲皆以學術徳望官¶
至台輔早嵗孤貧能自砥礪徧覧史籍尤工¶
綴文屬辭尚清用意尚切其有所得多入佳¶
境迥㧞孤秀出扵常情毎一篇絶筆則人人¶
傳冩雖閭里士庶戎夷蠻貊莫不諷誦吟習¶
焉時議擬公扵呉均何遜亦可謂精當矣天¶
寳三載進士髙第觧楬右内率府兵曹叅軍¶
轉右威衛録事叅軍又遷大理評事兼監察¶
御史充安西節度判官入為右𥙷闕頻上封¶
章指述權佞改為起居郎尋出號州長史又¶
<pb:KR4c0029_SBCK_000-2a>¶
改太子中允兼殿中侍御史充關西節度判¶
官聖上潜龍藩邸總戎陜服叅佐僚史皆一¶
時之選由是委公以書奏之任入為祠部考¶
功二貟外郎轉虞部庫部二正郎又出為嘉¶
州刺史副元帥相國杜公鴻漸表公職方郎¶
中兼侍御史列為幕府無㡬使罷寓居扵蜀¶
時西川節度因亂受職本非朝㫖其部綂之¶
内文武衣冠附㑹阿䛕以求自結皆曰中原¶
多故劍外少康可以庇躬無暇向闕公乃著¶
招蜀客歸一篇(集中/無此)申明逆順之理抑挫佞¶
<pb:KR4c0029_SBCK_000-2b>¶
邪之計有識者感嘆姦謀者慚沮播徳澤扵¶
梁益暢皇風扵卭𤏡旋軫有日犯[車*犬]俟時吉¶
徃㐫歸嗚呼不　嵗月逾邁殆三十年嗣子¶
佐公復纂前緒亦以文采登名翰塲收公遺¶
文貯之筐篚以確接通家餘烈忝同聲後軰¶
命編次因令繕録區分類聚勒成八卷倘後¶
之詞人有所觀覧亦由聆廣樂者識清商之¶
韻逰名山者仰翠微之色足以瑩徹心府發¶
揮髙致焉京兆杜確序¶
#+PROPERTY: JUAN 0
#+PROPERTY: FILE SB04n0243-000岑嘉州集-附録.
<pb:KR4c0029_SBCK_000-3a>¶
岑嘉州詩附録¶
眺氏曰唐岑參南陽人文本裔孫天寳三年¶
進士累官𥙷闕起居郎出為嘉州刺史杜鴻¶
漸表置幕府為職方郎中兼侍御史罷終于¶
蜀參愽覧史籍尤工綴文屬辭清尚用心良¶
苦其有所得徃徃超㧞孤秀度越常情毎篇¶
絶筆人競傳諷至徳中裴　薦杜甫等甞薦¶
其識度清逺議論雅正佳名早立時軰所仰¶
可以備獻替之官云集有杜確序(文獻通考)¶
<pb:KR4c0029_SBCK_000-3b>¶
<pb:KR4c0029_SBCK_000-3b>¶
刻岑詩成題其後¶
殷璠評嘉州詩曰語逸體俊¶
意毎造奇而嚴滄浪則云岑¶
詩悲壯讀之令人感嘅味斯¶
言也予未甞不撫卷嘆焉而¶
台峯子敘之亟稱其近於李¶
<pb:KR4c0029_SBCK_000-4a>¶
杜斯可謂知言者矣夫俊也¶
逸也是太白之長也若奇焉¶
而又悲且壯焉非子美孰其¶
當之子美甞曰岑生多新詩¶
又曰篇章接混茫又曰沈鮑¶
得同行味斯言也意未甞不¶
<pb:KR4c0029_SBCK_000-4b>¶
斂衽於嘉州也二子之言不¶
有徵乎哉今誦其集如所謂¶
山風吹空林颯颯如有人斯¶
悲壯而奇矣又知長風吹白¶
茅野火燒枯桑之句不俊且¶
逸也乎哉夫俊也逸也奇也¶
<pb:KR4c0029_SBCK_000-5a>¶
悲也壯也五者李杜弗能兼¶
也而岑詩近焉斯不可以刻¶
而傳之也乎哉故曰台峯子¶
知言者矣敘成之朙旦華泉¶
邊貢題¶
<pb:KR4c0029_SBCK_000-5b>¶
岑嘉州詩集後序¶
經曰詩言志又曰詩樂之章也盖¶
志發於言言叶扵音然後可以𬒳¶
諸管絃形諸歌詠以宣中和理性¶
情苟扵音韻不叶言雖精不可以¶
語樂也古人之詩尚音而不尚律¶
律亦有時或見扵音如元首股肱¶
<pb:KR4c0029_SBCK_000-6a>¶
胡馬越鳥之類是非有意扵律也¶
意之所至文之所㑹有不容扵不¶
律者如隂陽竒耦亦自然之勢耳¶
自唐以来律始與音而並尚嗚呼¶
詩之體至是一變矣然自律詩論¶
之彼善扵此則惟盛唐焉盛唐諸¶
公音固未甞不諧律亦未甞大拘¶
<pb:KR4c0029_SBCK_000-6b>¶
猶有古人之遺意若岑嘉州亦其¶
一人也予嘗慕其㓗身扵崔旰之¶
義及得其詩而讀之清新俊逸弗¶
若李太白而正大過之視之老杜¶
竒且工弗若焉冲淡雄渾則有不¶
相下者故杜亦嘗稱之爲佳句至¶
於大暦以後諸子不啻八十尋之¶
<pb:KR4c0029_SBCK_000-7a>¶
木而視拱把之條耳然每以不得¶
見其全集為恨今年来巡按山東¶
華泉邉子廷實號稱博雅偶過而¶
問之邉子曰貢有一集珍襲乆矣¶
請出以視子乃相與論之邉子曰¶
貢之意亦猶夫子也但是集不復¶
傳扵天下而天下亦徒知參之䏻¶
<pb:KR4c0029_SBCK_000-7b>¶
詩耳子盍文以表之梓以行之使¶
天下之學者因言以求其志因志¶
以求其行不惟其詩亦惟其人由¶
是進之扵杜兼音律而時出焉優¶
㳺厭飫以直造乎古人大雅之域¶
不亦可樂乎㢤予曰夫子知詩者¶
且敎我者君子也敢不如命乃以¶
<pb:KR4c0029_SBCK_000-8a>¶
其事付諸濟南知府髙嶼而同知¶
劉信寔董之云¶
正徳十五年庚辰歲仲秋朔¶
賜進士文林郎河南道監察御史¶
江瑞㷱相書¶
<pb:KR4c0029_SBCK_000-8b>¶
